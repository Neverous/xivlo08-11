<h2>Jaś i płatki śniegu, a problemy wszechświata.</h2>
<p>
	Pewnego pięknego słonecznego zimowego poranka <strong>Mały Jasio</strong>,
	któremu znudziło się już tworzenie dzieł sztuki - bałwanów podobnych do
	otaczających go osób, zamyślony zapatrzył się w przestrzeń wokół siebie.
	Tak głęboko wciągnął go ten stan, że nie zauważył nawet, że piękną pogodę
	ch*j strzelił i rozpadał się śnieg. W pewnym momencie, gdy jego umysł
	powracał już z meandrów jego tęgich rozkmin, jego uwagę zwrócił powolnie
	opadający spadkiem swobodnym <strong>płatek śniegu</strong>.
	<strong>Mały Jasio</strong> jeszcze nie wiedział, że ta chwila, ten
	konkretny moment odmieni jego <em>nie</em>życie i nada mu sens. Ten jakże
	piękny i wysublimowany kształt - misternie uformowany przez naturę,
	zawierający w sobie całe jej piękno - sprawił, że myśli
	<strong>Małego Jasia</strong> powędrowały w zupełnie nowym nieznanym dla
	niego kierunku - nauk ścisłych. Ale on jeszcze zupełnie nie zdawał sobie
	sprawy z wagi tego wydarzenia...
</p>
<p>
	Od tego dnia minęło już bardzo wiele czasu, <strong>Mały Jasio</strong>
	od tamtego czasu stał się zupełnie innym człowiekiem. Nikt nie był
	w stanie pojąć co dzieje się w umyśle tego jakże słodkiego 5 letniego
	dziecka. Aż do dziś...
</p>
<p>
	Ale zanim dowiemy się co chodziło mu po głowie przez te wszystkie lata,
	warto poznać jego historię. Jak już wspomniałem do czasu przedstawionego
	wydarzenia wydawał się być w zupełności zwyczajnym dzieckiem, potem
	wiele się zmieniło. Choć w sumie nie tak wiele... <strong>Mały Jasio</strong>
	w zimowe dni już nie zajmował się bałwanami, znacznie bardziej pochłaniały
	go opadające spadkiem swobodnym, smagane przez najmniejsze podmuchy wiatru,
	maluteńkie płateczki śniegu. Każdą wolną chwilę w mroźne i śnieżne zimowe
	dni spędzał na przechadzaniu się pośród tych pięknych spadających dzieł
	natury.
</p>
<p>
	Jak każde normalne dziecko w wieku 7 lat poszedł do szkoły, był
	przeciętnym uczniem, tak naprawdę nie wyróżniał się zbytnio spośród innych
	bachorów uczęszczających do szkoły. Jedynym czasem, kiedy można było
	zauważyć, że to dziecko jest inne, że drzemie w nim jakaś nieopisana siła,
	była zima. Nie chciał się bawić z innymi dziećmi, nie robił bałwanów. Tylko
	przechadzał się pośród śniegu wyraźnie rozkoszując się każdą chwilą... To
	zwracało uwagę jego wychowawców, ale zwykle zapominali oni o tym, gdy pod
	wpływem zmiany pory roku i nieobecności śniegu <strong>Janek</strong>
	potrafił być równie upierdliwy jak reszta jego rówieśników, sprawiając figle
	i załatwiając im kolejne pedagogiczne wyzwania. Tak przebrnął sobie przez
	kolejne etapy edukacji w szkole podstawowej, której ukończenie nie wydawało
	się sprawiać na nim żadnego wrażenia. Jedną wartą zauważenia rzeczą był
	jego talent do matematyki, który został zauważony w ostatnich latach nauki
	przez jego nauczyciela tego przedmiotu. Zauważony właściwie jedną notką w
	dokumentacji szkoły i komentarzem do oceny z matematyki "Niesamowicie
	zdolny, ale tak leniwy, że ja pie**ole"...
</p>
<p>
	W liceum i na studiach było podobnie, aczkolwiek już nikt nie zauważał jego
	dziwnej zimowej pasji. Cały czas był w gronie przeciętnych uczniów, później
	już ponadprzeciętnych studentów. <strong>Jan</strong> wybrał studia
	matematyczne, poświęcał swój czas na badania granic wiedzy matematycznej,
	jak to sam określał. Właściwie tyle można powiedzieć o jego całym dalszym
	<em>nie</em>życiu - całkowicie poświęcał się matematyce. Tylko niekiedy
	w zimowe śnieżne dni widziano go przechadzającego się po parkach, skwerkach,
	włóczącego się z dziwnie tępą miną po mieście - jak co poniektórzy jego
	<em>ulubieni</em> studenci lubili to określać. Nikt nie wiedział co chodzi
	mu po głowie. Zapytany kiedyś dlaczego tak chodzi, odpowiedział, że prowadzi
	badania, ale nie chciał sprecyzować jakie...
</p>
<p>
	I tak czas mijał spokojnie, aż do tego dnia. <strong>Jan</strong>, już ponad
	70 letni stary kawaler, nigdy nie wyjawił nikomu nad czym prowadził swoje
	badania. Aż do wtedy... <!-- Tu skończyła mi się wena ;P --> Znaleziono go martwego w swoim biurze na
	uniwersytecie - doznał ataku serca. Nie było by w tym nic dziwnego,
	gdyby nie kartka papieru, z którą go znaleziono. Kartka, która okazała się
	być bardzo ważna dla przyszłości <strong>Małgosi</strong> - jego najlepszej
	studentki. Na kartce była tylko jedna liczba, ale odmieniła ona jej
	<em>nie</em>życie raz na zawsze. Całą resztę swojego marnego żywota
	poświęciła ona na badaniach na temat tej liczby, jej znaczenia w życiu
	profesora... Przebadała wszystkie możliwe znane jej możliwości i do niczego
	nie doszła - aż w końcu...<br/>
	...zmarła jako starsza panna. Przez lata nikt nie był w stanie powiedzieć co
	to za liczba, ani czemu niby ma służyć. Aż w końcu, tego pamiętnego dnia,
	jakiś niesamowity geniusz przewyższający swoim ilorazem inteligencji każdego
	człowieka na naszej planecie wpadł na ten jakże prosty i oczywisty krok i
	sprawdził co profesor robił na komputerze zanim umarł. <!-- Nadal nie mam weny... -->
	Znalazł tam całe zatrzęsienie dokumentów zawierających ogromne liczby,
	w każdym pliku wszystkie poza pierwszą były naprawdę duże. Po krótkiej
	chwili rozmyślania stwierdził, że liczby w tych plikach są pogrupowane,
	a ta pierwsza określa ile jest tych grup, po niej znajduje się liczba
	określająca wielkość danej grupy a potem już te ogromne liczby. Znalazł
	także dokument, który, jak stwierdził po sprawdzeniu daty modyfikacji,
	został zapisany chwilę przed śmiercią profesora. Była to pewnego rodzaju
	notatka, w której opisywał on swoje badania. Dotyczyły one(<em>o dziwo</em>)
	płatków śniegu - profesor przez całe swoje życie zbierał przeróżne
	informacje na ich temat, tyle co da się zrozumieć dla zwykłych śmiertelników
	to to że między innymi zliczał ich różne kształty i katalogował je ze
	względu na różne kryteria. <!-- Jego notatka była dłuższa nawet niż to opowiadanie mające ukryć zadanie lider ;P -->
</p>
<p>
	Jednak w ta notatka wydawała się być w pewien sposób tajemnicza. Wspomniany
	wyżej geniusz stwierdził, że coś tu jest nie tak i postanowił dowiedzieć się
	co. Na pierwszy ogień chce się dowiedzieć jaka liczba występuje najczęściej
	(ponad połowę razy) w każdej z grup w plikach które znalazł. Wierzy on, że
	to pomoże mu rozwiązać zagadkę. Że te liczby to coś więcej niż
	skatalogowane numery płatków, że mają one pewien głębszy i nikomu nieznany
	sens. W końcu kto by uwierzył, że można całe życie zmarnować na liczenie
	jakichś najzwyklejszych płatków śniegu - nie można być przecież tak
	upośledzonym.<!-- a jednak ;p --> Tu pojawiasz się <strong>Ty</strong>, jako
	najwybitniejszy, najznamienitszy umysł na naszej planecie, który potrafi
	rozwiązać najtrudniejsze problemy, z którymi boryka się ludzkość, wspomniany
	geniusz nie będzie sobie brudził rąk takim prymitywnym zadaniem jak
	znalezienie tej liczby dla każdej grupy. Zlecił to zadanie
	<strong>Tobie</strong>, ale żeby nie było za prosto - lubi on stawiać innym
	ludziom wyzwania - <strong>Twój</strong> program ma to zrobić najszybciej
	jak to tylko możliwe. W przeciwnym wypadku nie dostaniesz zapłaty. Więc,
	cóż... bierz się do roboty zamiast czytać te denną i nudną historyjkę...
</p>
<p>
	Geniusz, geniusz, geniusz... może wypadałoby w końcu podać jego imie - chyba
	jakieś ma nie? Powiedzmy, że <strong>Hieronim</strong>. Więc, nasz
	<strong>Hieronim</strong> w oczekiwaniu na twój program postanowił zająć się
	szukaniem jakiegoś innego głębszego sensu w notatce profesora. Szukał i
	szukał, i szukał, twój program wciąż nie był napisany - coś strasznie się
	grzebiesz, przestań to wreszcie czytać i weź się do roboty - i szukał,
	i szukał. Aż znalazł, ale był to taki pokrętny i skomplikowany sens, że on
	sam, najznamienitszy umysł wszech czasów, geniusz jakiego świat do tej pory
	nie widział, nie był w stanie tego nikomu opisać - ledwo sam go rozumiał.
	W między czasie <strong>Ty</strong> już zacząłeś pisać swój program i
	zauważyłeś, że w zleceniu brakuje <strong>Ci</strong> jednego ważnego
	szczegółu - co masz wypisać jeśli nie ma takiej liczby? Zapytałeś się go o
	to. Kiedy przestał wyzywać <strong>Cię</strong> od debili i wygrażać, że
	znajdzie sobie kogoś innego do pomocy, chyba że w końcu zaczniesz myśleć,
	dał Ci odpowiedź: <em>-1</em> - "Tak ciężko było się domyślić?"...<!-- naprawdę wypadałoby to już skończyć nie? -->
</p>
<p>
	Ty gdy w końcu byłeś pewien, że wiesz już wszystko na temat zlecenia i wiesz
	jak je porządnie napisać, wziąłeś się w końcu do pracy... Postanowiłeś
	napisać, oddać, wziąć pieniądze i nie interesować się więcej tą sprawą...<br/><br/>
</p>

<h4>Wejście</h4>
<p>
	W pierwszym wierszu <strong>t</strong>(1 &le; <strong>t</strong> &le; 20) -
	liczba grup w znalezionych przez <strong>Hieronima</strong> plikach.<br/>
	Dla każdej grupy najpierw <strong>n</strong>(1 &le;
	<strong>n</strong> &le; 8 * 10<sup>6</sup>) - liczba liczb w
	danej grupie,<br/>
	a następnie w kolejnych <strong>n</strong> liniach liczby z tej grupy(0
	&le; <strong>n<sub>i</sub></strong> &le; 10<sup>18</sup>).<br/><br/>
</p>

<h4>Wyjście</h4>
<p>
	Dla każdej grupy jedna liczba - rozwiązanie przedstawionego przez <strong>Hieronima</strong>
	w treści zadania problemu.<br/><br/>
</p>

<h4>Przykład</h4>
<p>
	Dla danych wejściowych:
</p>
<pre>4
2
10
20
3
10
10
20
1
1
2
2
2</pre>
<p>
	Twój program powinien zwrócić:
</p>
<pre>-1
10
1
2</pre>
